Metamodel voor het beschrijven van informatiemodellen (MIM), versie 1.2.

Met MIM, het Metamodel voor Informatie Modellering, wordt een metamodel beschreven waar informatiemodellen mee gemaakt kunnen worden. Het beschrijft de metaklassen, metastructuur en metagegevens als grondslag voor een informatiemodel. Doel hiervan is standaardiseren van de methode van informatiemodelleren waarmee afstemming tussen informatiemodellen, vergelijkbaarheid in publicatie en gebruik van gemeenschappelijke tooling mogelijk wordt. MIM faciliteert hiermee het ontstaan van een stelsel van samenhangende informatiemodellen. 

MIM wordt conceptueel beschreven en hierna uitgewerkt in een aantal modelleertalen, in deze versie uitgewerkt voor een toepassing in UML en in Linked Data. De beschrijving van MIM kent sinds versie 1.1 een algemeen conceptueel deel, een deel in UML en nieuw toegevoegd in versie 1.1 is het hoofdstuk [Metamodel in Linked Data (LD)](#metamodel-in-linked-data-ld). Verder zijn er een aantal nieuwe mogelijkheden toegevoegd die voorzien in gebruikerswensen. Versie 1.1.1 is gebruikt om een verzameling kleine verbeteringen door te voeren. 

In versie 1.2 zijn een groot aantal aanpassingen doorgevoerd die vanuit de community waren aangedragen. Tegelijkertijd is er een redactionele slag over het document gegaan om het geheel consistenter te maken. De versielog aan het eind van het document, geeft een [overzicht van de aanpassingen](#versielog).